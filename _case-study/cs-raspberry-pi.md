# H περίπτωση του raspberry pi

Το Raspberry pi είναι μια σειρά μικροϋπολογιστών που σχεδιάστηκε στο Ηνωμένο Βασίλειο από το Raspberry pi Foundation για να βοηθήσει στην εκμάθηση προγραμματισμού και γενικά της επιστήμης των υπολογιστών σε μαθητές σχολείων και σε αναπτυσσόμενες χώρες. To raspberry pi έγινε πολύ γρήγορα γνωστό και έχει ακόμα και σήμερα τεράστια εμπορική επιτυχία, λόγο του χαμηλού κόστους και των αυξημένων δυνατοτήτων του. Χρησιμοποιείται σε ερευνητικά προγράμματα και σε ερασιτεχνικά projects.

Το πρώτο μοντέλο  (Raspberry Pi Model B) κυκλοφόρησε τον Φεβρουάριο του 2012 και είχε το μέγεθος μιας πιστωτικής κάρτας. Ακολούθησαν αρκετά μοντέλα με αρκετές αναβαθμίσεις τόσο στον επεξεργαστή και την ram όσο και στις θύρες και λειτουργίες. Τα πρώτα μονέλα δεν διέθεταν θύρα ethernet ούτε wifi module και ο χρήστης έπρεπε να χρησιμοποιήσει ξεχωριστά boards για να έχει αυτές τις δυνατότητες. Η σημαντική αναβάθμιση ήρθε με το raspberry pi 3 το οποίο είχε αρκετές θύρες usb και ενσωματωμένο wifi. Ωστόσο δεν υπήρχε αξιοσημείωτη αναβάθμιση στη μνήμη ram καθως είχε μόνο 1gb. To raspberry pi 4 το οποίο κυκλοφόρησε τον Ιούνιο του 2019 έχει πλέον 2 θύρες usb 3, 2 θύρες micro hdmi για σύνδεση με 2 οθόνες ταυτόχρονα και βγαίνει σε αρκετές εκδόσεις αναλογα με τη μνήμη ram (1gb, 2gb 4gb και 8gb) Το μοντέλο με το 1 gb ram αντικαταστάθηκε με αυτό των 8gb το 2020.

Η καινοτομία του raspberry pi είναι στη διασύνδεσή του μέσω των ειδικών pins που ο χρήστης μπορεί να συνδέσει αναλογικούς και ψηφιακούς αισθητήρες και άλλες εξαρτήματα όπως relays, κάνοντάς το ιδανική επένδυση για diy και iot projects. Υπάρχει τεράστια κοινότητα υποστήριξης στο διαδίκτυο κάτι το οποίο  κάνει το raspberry pi ιδανικό για κάποιον αρχάριο καθώς μπορεί να παρακολουθήσει αρκετά tutorials από διάφορα projects.

Το επίσημο λειτουργικό του σύστημα είναι ένα Linux distribution από το raspberry pi βασισμένο σε Debian, με την ονομασία Raspbian. O χρήστης μπορεί όμως να εγκαταστήσει όποιο λειτουργικό θέλει ακόμα και windows. Οι τελευταίες εκδόσεις raspberry pi 3 και raspberry pi 4 μπορούν άνετα να αντικαταστήσουν ένα low end pc με windows με πολύ χαμηλό κόστος.

Το raspberry pi έδωσε την ευκαιρία στους χρήστες (ερασιτέχνες και ερευνητές), να σχεδιάσουν και να αναπτύξουν τα δικά τους projects και να σχεδιάσουν τη διάδραση με τον χρήστη όπως αυτή επιθυμούν με πολύ χαμηλό κόστος.
